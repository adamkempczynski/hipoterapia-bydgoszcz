---
title: "Biwak i wycieczka do Biskupina"
pubDate: 2025-06-29
description: "Wspaniały wakacyjny biwak z mnóstwem atrakcji i Mszą Świętą, połączony z edukacyjną wycieczką do Muzeum Archeologicznego w Biskupinie."
category: "biwaki-wycieczki"
gallery: [
  "/uploads/biwak_biskupin_2025/biwak_biskupin_2025_01.jpg",
  "/uploads/biwak_biskupin_2025/biwak_biskupin_2025_02.jpg",
  "/uploads/biwak_biskupin_2025/biwak_biskupin_2025_03.jpg",
  "/uploads/biwak_biskupin_2025/biwak_biskupin_2025_04.jpg",
  "/uploads/biwak_biskupin_2025/biwak_biskupin_2025_05.jpg",
  "/uploads/biwak_biskupin_2025/biwak_biskupin_2025_06.jpg",
  "/uploads/biwak_biskupin_2025/biwak_biskupin_2025_07.jpg",
  "/uploads/biwak_biskupin_2025/biwak_biskupin_2025_08.jpg",
  "/uploads/biwak_biskupin_2025/biwak_biskupin_2025_09.jpg",
  "/uploads/biwak_biskupin_2025/biwak_biskupin_2025_10.jpg",
  "/uploads/biwak_biskupin_2025/biwak_biskupin_2025_11.jpg",
  "/uploads/biwak_biskupin_2025/biwak_biskupin_2025_12.jpg",
  "/uploads/biwak_biskupin_2025/biwak_biskupin_2025_13.jpg",
  "/uploads/biwak_biskupin_2025/biwak_biskupin_2025_14.jpg",
  "/uploads/biwak_biskupin_2025/biwak_biskupin_2025_15.jpg",
  "/uploads/biwak_biskupin_2025/biwak_biskupin_2025_16.jpg",
  "/uploads/biwak_biskupin_2025/biwak_biskupin_2025_17.jpg",
  "/uploads/biwak_biskupin_2025/biwak_biskupin_2025_18.jpg",
  "/uploads/biwak_biskupin_2025/biwak_biskupin_2025_19.jpg"
]
---

import Gallery from '../../components/Gallery.astro';

Witamy wakacje biwakowaniem! Chętnych nie brakowało. Planowa zbiórka o 16.

## Dzień pierwszy - Biwak

Rozpoczynamy polową Mszą Świętą, którą poprowadził **ksiądz Henryk Michalski**. Serdeczne podziękowania dla **Marii i Romana Durzyńskich** z nagłośnienie i oprawę muzyczną. Dziękujemy ministrantom, obu **Mateuszom** za pomoc w sprawowaniu Mszy Świętej.

Po nabożeństwie uzupełniliśmy energię plackiem maślanym i ciepłą herbatą. Szybki podział na grupy i marsz na podchody.

### Gra terenowa z koniem Alfikiem

Jaka to była przygoda i wyzwanie by znaleźć **13 kopert ukrytych w lesie**. „Koń Alfik" prowadząc nas po okolicy wykazał się niezłą kreatywnością w wymyślaniu poleceń. Motywował nas wspólny cel - ukryty skarb. A wszystko to dzięki **p. Jagodzie** - dziękujemy za możliwość poznania Alfika i wspólną przygodę.

### Ognisko i zabawa

Skarb znaleziony a więc czas na ognisko! Kiełbaski szybko znikały a dzieci zadowolone ruszyły do wspólnych zabaw przy ognisku. Ileż Wy macie siły?

Godzina 22 a dzieci pełne energii...

Szybkie mycie i układanie się do snu na materacach ułożonych w hali.

A noc? Noc dla niektórych była krótka, ale w końcu to wakacje więc kiedyś odeśpimy…..

## Dzień drugi - Wycieczka do Biskupina

Rano pobudka o **7:00**. Szykowanie się do śniadania, które najlepiej smakuje na świeżym powietrzu.

Najedzeni, uśmiechnięci pakujemy swoje rzeczy i wsiadamy do autokaru.

Autokaru? Tak, bo dziś jedziemy na wycieczkę do Biskupina.

W czasie drogi niektórych zmógł sen. Zupełnie nie wiemy dlaczego. Podróż minęła szybko. Jeszcze tylko przekąska i wędrujemy na spotkanie z przewodnikiem.

### Zwiedzanie Muzeum Archeologicznego

Ale mieliśmy szczęście spotkać **panią Hanię**. Przekazana przez nią wiedza dała nam wiele do myślenia jak żyli ludzie w tamtych czasach, więc tym bardziej doceniamy nasze biwakowe warunki. Pani Hania oprowadziła nas po Muzeum Archeologicznym i zdradziła nam wiele ciekawostek. Bardzo dziękujemy za zarażenie nas historią.

W tym miejscu chcemy bardzo podziękować również **Dyrektorowi Muzeum Archeologicznego w Biskupinie** za możliwość zwiedzania dla naszej grupy.

Po dwóch godzinach poznawania pradawnych osad udaliśmy się na wyczekiwany obiad. I tu z całego serca pragniemy podziękować **firmie IMS Polska** za opłacenie obiadów dla dzieci i opiekunów.

Wszystko co dobre kiedyś się kończy więc i my wsiedliśmy do autokaru w podróż powrotną.

## Podziękowania

Dziękujemy **podsekretarzowi stanu Ministerstwa Obrony Narodowej Panu Stanisławowi Wziątek** za bezpłatne udostępnienie autokaru na czas naszej wycieczki. Dla nas to ogromne wsparcie.

Dziękujemy **dowódcy batalionu dowodzenia IWsp SZ** za wydzielenie autokaru wraz z kierowcą **panem Dawidem**, który profesjonalnie i bezpiecznie powiózł nas na wycieczkę.

<Gallery imagePaths={frontmatter.gallery} />