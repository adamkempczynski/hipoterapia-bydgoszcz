---
title: "XIV spływ kajakowy i piknik"
pubDate: 2017-05-28
description: "Kapryśna wiosna oraz nowa siedziba Sekcji Turystyki Kajakowej przysporzyły nam trochę organizacyjnego stresu. Jak się okazało, zupełnie nieuzasadnionego."
category: "wydarzenia-sportowe"
---

Kapryśna wiosna oraz nowa siedziba Sekcji Turystyki Kajakowej na terenie Uczniowskiego Klubu Sportowego „Kopernik" przysporzyły nam trochę organizacyjnego stresu. Jak się okazało, zupełnie nieuzasadnionego. Przy pięknej pogodzie i z wielkim wsparciem kajakarzy oraz wolontariuszy z firmy Zelandia wszystko świetnie się udało. Kajaki i kajakarze sprawnie dotarli na start do klubu TKKF „Orzeł", skąd 18 młodych kajakarzy z dorosłymi opiekunami oraz pod eskortą sympatycznych strażaków wypłynęło na godzinny spływ w stronę klubu „Kopernik". Po śluzowaniu w Śluzie Miejskiej kajakarze kontynuowali spływ w towarzystwie statku „Piast". Po dopłynięciu do klubu z rejsów i pływania kajakami mogli skorzystać pozostali uczestnicy naszej imprezy. Równocześnie trwał piknik z grillowaniem i zabawami dla dzieci. Każdy kto miał ochotę, mógł poznać naszą piękną Bydgoszcz od strony wody oraz wypocząć sobie w trakcie pikniku. A wszystko to dzięki życzliwości i pomocy wielu osób. Wielkie podziękowania składamy:

- prezydentowi Miasta Bydgoszczy panu Rafałowi Bruskiemu, który nieodpłatnie udostępnił nam statek „Piast",
- pracownikom Wydziału Zarządzania Kryzysowego UM Bydgoszcz: dyrektorowi Wydziału panu Adamowi Dudziakowi, panu Mieczysławowi Wojtasiowi oraz kapitanowi statku panu Przemysławowi Słowińskiemu, za rejsy statkiem „Piast",
- prezesowi Sekcji Turystyki Kajakowej „Bydgostia" panu Janowi Zachulskiemu oraz wiceprezesowi Andrzejowi Gomoli, za wielkie zaangażowanie i owocną współpracę przy organizacji spływów,
- prezesowi RTW „Bydgostia" panu Zygfrydowi Żurawskiemu, za wieloletnią współpracę z klubem RTW „Bydgostia",
- wszystkim sympatycznym kajakarzom, na czele z komandorem Leszkiem Derangowskim, za aktywny udział w organizacji i przeprowadzeniu naszej imprezy,
- Zarządowi i pracownikom firmy Zeelandia, za wielkie wsparcie i aktywny udział w tegorocznym spływie i pikniku,
- panu Markowi Lubiszewskiemu za nieodpłatny i sprawny transport kajaków i kajakarzy,
- Komendantowi oraz strażakom PMSP w Bydgoszczy za zapewnienie bezpiecznego pływania naszym podopiecznym i uatrakcyjnienie naszej imprezy!

Dziękujemy też naszym niezastąpionym wolontariuszom za każdą poświęconą chwilę i wspieranie działań Towarzystwa.

Do zobaczenia za rok na XV spływie kajakowym!
