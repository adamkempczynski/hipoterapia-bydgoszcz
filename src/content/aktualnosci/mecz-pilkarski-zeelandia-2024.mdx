---
title: "Mecz piłki nożnej z Zeelandią"
pubDate: 2024-09-28
description: "Ktoś, kto był obecny ten wie, że był to najbardziej zaciekły mecz w historii!"
category: "wydarzenia-sportowe"
gallery: [
  "/uploads/mecz_28_09_2024/mecz_01.webp",
  "/uploads/mecz_28_09_2024/mecz_02.webp",
  "/uploads/mecz_28_09_2024/mecz_03.webp",
  "/uploads/mecz_28_09_2024/mecz_04.webp",
  "/uploads/mecz_28_09_2024/mecz_05.webp"
]
---

Ktoś, kto był obecny ten wie, że był to najbardziej zaciekły mecz w historii!

Dzięki uprzejmości dyrekcji Szkoły Podstawowej im. Janusza Korczaka w Żołędowie mogliśmy go rozegrać na szkolnym boisku w profesjonalnych warunkach.

Mimo chmur i wiatru nie brakowało nam ciepła i ducha walki.

Rozgrzewka zweryfikowała naszą kondycję a mecz i dogrywka nabawiła nas rumieńców na twarzy. Jesteśmy pewni, że nikt z grających nie odczuwał zimna.

Mecz zakończył się wynikiem 4:3 dla drużyny żółtych. Jednak wszyscy wygraliśmy! Dziękujemy sędziemu Rafałowi Foryckiemu z Zeelandii i Mateuszowi Kaczorowskiemu — sędziemu bocznemu. To się nazywa sędziowanie i gra fair play!

Po udanej rywalizacji ruszyliśmy na ognisko na terenie pobliskiego Nadleśnictwa Żołędowo.

No i to dopiero szok!

Firma Zeelandia zadbała, aby nikomu nie brakowało regeneracyjnego posiłku.

Kiełbaska? Ziemniczek? Bułeczka czy chlebek? Może muffinkę lub gofra? Stoły się uginały od pyszności przywiezionych przez wolontariuszy z tej firmy.

Dziękujemy Wam za tak szczerą pomoc w organizacji tej imprezy! Dziękujemy ZEELANDIO!

Wolontariusze - Natalia, Oliwia, Maja, Marta, Zuzia i Piotr - dziękujemy za Waszą bezinteresowną pomoc. Każdego dnia udowadniacie, że razem damy radę. Razem tworzymy to miejsce. Dziękujemy za Wasze serce.

Państwu Kolaszinskim dziękujemy za pomoc w zakupie sprzętu sportowego.

Iwonie Cywińskiej dziękujemy za zamknięcie chwili w obiektywie aparatu, tak byśmy mogli do niej wracać.

Rodzicom dziękujemy za pyszne wypieki i dobre słowo. Bez Was nie byłoby nas - dziękujemy za Wasze zaufanie.
