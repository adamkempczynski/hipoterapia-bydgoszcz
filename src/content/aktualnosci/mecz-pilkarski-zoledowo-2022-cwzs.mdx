---
title: "Mecz piłki nożnej — Żołędowo"
pubDate: 2022-09-23
description: "Skład naszych drużyn wzbogaciły gwiazdy sportu: Marika Popowicz-Drapała, Klaudia Adamek, Błażej Brzeziński oraz Bartek Adamus."
category: "wydarzenia-sportowe"
---

Kochani, już spieszymy z relacją z tegorocznego meczu...

Skład naszych drużyn wzbogaciły gwiazdy sportu: pani **Marika Popowicz-Drapała**, pani **Klaudia Adamek**, pan **Błażej Brzeziński** oraz pan **Bartek Adamus**.

Sportowcy najpierw poprowadzili wspólną rozgrzewkę a później z zapałem walczyli o gole. W tym roku wynik 2:1 dla żółtych :)

Walka była tak zacięta, że boisko okazywało się zbyt małe. Jesteśmy pełni podziwu dla sędziów - Tomasza i Mateusza — że wykazali się takim profesjonalizmem i spokojem. Duże serce dla Was. Dziękujemy!

I to nie wszystko...

Sportowcy zadbali o jeszcze więcej atrakcji — specjalnie dla nas stworzyli jedyny w swoim rodzaju tor przeszkód. Nasi zawodnicy mogli się poczuć jak komandosi, a ich wysiłek nagradzany był specjalnym dyplomem i upominkami.

Sportowa część zakończyła piłkarski turniej strzelecki.

Jaki to zaszczyt, że mogliśmy trenować pod okiem mistrzów sportu!

Dziękować to zbyt mało...

Takie spotkania motywują nas do walki o swoją samodzielność. Dziękujemy za czas, za umiejętność dopasowania, za siłę...

Po wyczerpującym treningu czas na regenerację. Dzięki uprzejmości Nadleśnictwa Żołędowo Lasów Państwowych mogliśmy skorzystać z ich terenu i wspólnie biesiadować przy ognisku. Tutaj również był czas na dekorację medalową! Przy okazji pragniemy podziękować Państwu Kolaszinskim za ufundowanie medali!

Czujemy się wyjątkowo po tym spotkaniu. Takie wydarzenia utwierdzają nas w tym, że wokół są życzliwi, dobrzy i pomocni ludzie.

Dziękujemy Rodzicom za zaufanie i możliwość bycia dla Was i z Wami.

Dziękujemy Centralnemu Wojskowemu Zespołowi Sportowemu za pomoc w zorganizowaniu meczu.

Dziękujemy Szkole Podstawowej im. Janusza Korczaka w Żołędowie za udostępnienie boiska.

Dziękujemy wolontariuszom — Mai, Oli, Stasiowi — bez Was kilometry u boku konia nie byłyby tak bezpieczne, a festyn to kolejny czas, w którym bezinteresowność Waszej pomocy jest WIELKA!

Dziękujemy fotografowi Januszowi Michalskiemu za zamknięcie w obiektywie tej dobrej chwili.

Piotrze, dziękujemy że kolejny raz jesteś z nami — wiesz ile to dla nas znaczy.
