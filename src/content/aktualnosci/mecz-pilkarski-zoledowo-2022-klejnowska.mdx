---
title: "Mecz piłki nożnej — Żołędowo"
pubDate: 2022-09-24
description: "Wyjątkowy dzień w wyjątkowym towarzystwie — z udziałem Aleksandry Klejnowskiej-Krzywańskiej i Pawła Wojciechowskiego."
category: "wydarzenia-sportowe"
---

Wyjątkowy dzień w wyjątkowym towarzystwie.

Podczas tegorocznego meczu piłki nożnej mogliśmy liczyć na wsparcie wybitnych sportowców. Po rozgrzewce poprowadzonej przez **Aleksandrę Klejnowską-Krzywańską** i **Pawła Wojciechowskiego** nastąpił podział na drużyny i emocjonująca walka. Mecz zakończył się wynikiem 4:3 dla zwycięskiej drużyny niebieskiej.

Ale to nie koniec! Mogliśmy też spróbować swoich sił w turnieju strzeleckim. Po wyczerpującym wysiłku uzupełnialiśmy utracone kalorie przy ognisku. Specjałów nie brakowało.

Miło było być tam z Wami...

Dziękujemy Pani Aleksandrze i Panu Pawłowi za poświęcony czas i krzewienie pasji do sportu.

Dziękujemy Dyrekcji Szkoły Podstawowej im. Janusza Korczaka w Żołędowie za użyczenie dobrze przygotowanego boiska.

Dziękujemy Nadleśnictwu Żołędowo, Lasom Państwowym za pomoc w organizacji ogniska i użyczenie terenu na którym tak komfortowo mogliśmy biesiadować.

Dziękujemy Januszowi Michalskiemu za zamknięcie w obiektywie naszych zabaw sportowych i emocji.

Dziękujemy sędziemu głównemu i bocznemu czyli Tomaszowi Wydmuch i Mateuszowi Kaczorowskiemu za profesjonalizm i przygotowanie.

Dziękujemy wolontariuszkom za bezinteresowną pomoc - Oliwia i Maja jesteście wielkie!

Dziękujemy Pacjentom i Rodzicom za zaufanie i zaangażowanie.
