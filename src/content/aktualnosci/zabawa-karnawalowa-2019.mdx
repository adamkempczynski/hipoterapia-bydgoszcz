---
title: "Zabawa karnawałowa"
pubDate: 2019-02-01
description: "Tegoroczna zabawa karnawałowa odbyła się w klimacie folklorystycznym. Zabawę zdominowały góralki i górale."
category: "wydarzenia-spoleczne"
---

Tegoroczna zabawa karnawałowa odbyła się w klimacie folklorystycznym. Zabawę zdominowały góralki i górale. Stroje były ludowe, ale muzyka jak najbardziej dyskotekowa. Parkiet kawiarni „Kościoła dla Ciebie" nie pustoszał. Kto potrzebował przerwy w tańcach mógł ugasić pragnienie napojami „niewyskokowymi" oraz posilić się kolorowymi, wiosennymi kanapkami i słodkościami.

Dziękujemy członkom „Kościoła dla Ciebie" za kolejny rok współpracy, dzięki której po raz trzeci mogliśmy zorganizować zabawę karnawałową dla osób niepełnosprawnych, korzystając z kawiarni do której łatwo wjechać osobom na wózkach.

Dziękujemy wszystkim, którzy pomogli w przygotowaniu sali oraz kanapek i ogarnięciu kawiarni na koniec imprezy. Szczególne podziękowania kierujemy do Patryka za przygotowanie oprawy muzycznej, przy której nie mieliśmy ochoty schodzić z parkietu.
