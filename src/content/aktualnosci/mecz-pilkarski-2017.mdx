---
title: "Mecz piłki nożnej i ognisko na pożegnanie lata"
pubDate: 2017-09-30
description: "W sobotnie popołudnie 30-go września meczem i ogniskiem pożegnaliśmy lato."
category: "wydarzenia-sportowe"
---

W sobotnie popołudnie 30-go września meczem i ogniskiem pożegnaliśmy lato. Zanim upiekliśmy kiełbaski i ziemniaki oraz skosztowaliśmy pysznych wypieków przywiezionych przez rodziców, odbyły się tradycyjne rozgrywki piłkarskie. Wolontariusze z firmy Zeelandia dzielnie wspierali nas przy organizacji meczu. Wspólnie przygotowaliśmy boisko piłkarskie oraz ognisko. Oprócz meczu dzieci i piłkarskiego turnieju strzeleckiego odbył się mecz dorosłych: panie kontra panowie. Sędzia, pan Rafał z Zeelandii robił co mógł, żeby panowie nie pogrążyli pań. Wynik meczu ostatecznie był trudny do ustalenia, ale najważniejsze, że wszyscy dobrze się bawili, również przy ognisku.

Dziękujemy oczywiście Państwu Szałajda za możliwość zorganizowania zabawy na ich terenie. Dziękujemy wszystkim wolontariuszom za pomoc w organizacji meczu, a szczególnie pani Marii, pani Gosi i panu Rafałowi z Zeelandii. Mamy nadzieję, że w tak samo licznym gronie spotkamy się na kolejnych imprezach w nowym roku!
