---
title: "Biwak w Jarużynie"
pubDate: 2024-06-23
description: "Nawet pogoda nas nie wystraszyła! Punktualnie o 16 zbiórka."
category: "biwaki-wycieczki"
gallery: [
  "/uploads/biwak_jaruzyn_2024/jaruzyn_01.webp",
  "/uploads/biwak_jaruzyn_2024/jaruzyn_02.webp",
  "/uploads/biwak_jaruzyn_2024/jaruzyn_03.webp",
  "/uploads/biwak_jaruzyn_2024/jaruzyn_04.webp",
  "/uploads/biwak_jaruzyn_2024/jaruzyn_05.webp",
  "/uploads/biwak_jaruzyn_2024/jaruzyn_06.webp",
  "/uploads/biwak_jaruzyn_2024/jaruzyn_07.webp",
  "/uploads/biwak_jaruzyn_2024/jaruzyn_08.webp"
]
---

Nawet pogoda nas nie wystraszyła!

Punktualnie o 16 zbiórka.

Biwak rozpoczął się mszą polową. Dzięki uprzejmości księdza Ryszarda Pruczkowskiego mogliśmy w wyjątkowy sposób uczestniczyć we Mszy Świętej.

Szybki posiłek regeneracyjny, pożegnanie z rodzicami i do lasu! Podzieleni na dwie grupy poszliśmy do lasu, w którym czekało nas wiele przygód. Po odszukaniu i wykonaniu zadań dzielnie wróciliśmy szukać skarbu! Dzieci szybko rozszyfrowały kod do kłódki i cieszyły się nagrodami.

Ahh... Jak duży apetyt był na kiełbaski z ogniska po tak wyczerpującym spacerze. A jaka smaczna sałatka zrobiona przez dzieci... było pycha!

Zabawy przy ognisku z p. Marią to kolejna atrakcja. Uśmiechu, śpiewów i tańców nie było końca. Dziękujemy za umilanie czasu przy ognisku pani Marysiu.

A w niedzielę też same atrakcje. Poranna gimnastyka rozbudziła śpiochów. Pani Aleksandro serdecznie dziękujemy za profesjonalizm w "rozruszaniu" naszej młodzieży.

A to dopiero początek. Po śniadaniu p. Maja poprowadziła zabawy z tęczową chustą. Był też czas na plac zabaw. Po przyjeździe rodziców, przy ciastach i kawie odbyło się ważne szkolenie dla wszystkich chętnych - państwo Kolaszinscy, w bardzo fachowy i przystępny sposób podzielili się swoją wiedzą z pierwszej pomocy. Dziękujemy za przekazaną wiedzę - ratowanie życia i zdrowia jest najważniejsze!

Natalio, Piotrze dziękujemy za Waszą nieocenioną pomoc podczas biwaku. Słowo „dziękuję" wydaje się zbyt banalne... tworzymy razem to miejsce.

Dziękujemy i sobie nawzajem - kadro jesteś niepowtarzalna!

Dziękujemy wszystkim uczestnikom, że kolejny raz byliście z nami.
