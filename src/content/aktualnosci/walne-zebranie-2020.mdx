---
title: "Walne Zebranie Członków Towarzystwa"
pubDate: 2020-03-30
description: "W związku z zagrożeniem epidemicznym Zarząd przeprowadził Walne Zebranie w formie mailowej."
category: "zebrania-organizacyjne"
---

W związku z zagrożeniem epidemicznym panującym w Polsce, w dniu 30 marca bieżącego roku Zarząd Towarzystwa przeprowadzając w formie mailowej Walne Zebranie Członków BTHip „Myślęcinek", rozesłał do członków Towarzystwa:

- ramowe sprawozdanie merytoryczne oraz finansowe za 2019 rok
- sprawozdanie Zarządu z działalności w 2019 roku
- sprawozdanie Komisji Rewizyjnej
- informacje o planach na 2020 rok
- kartę do głosowania.

Zgodnie z informacją mailową członkowie Towarzystwa oddawali głos do końca 31.03 br. Odesłanie wypełnionej karty stanowi potwierdzenie udziału w Walnym Zebraniu.

W zebraniu udział wzięło 24 członków Towarzystwa spośród 38 uprawnionych do głosowania.

Członkowie Towarzystwa podjęli następujące uchwały:

1. **Uchwała 1/2020** o zatwierdzeniu ramowego sprawozdania merytorycznego oraz sprawozdania finansowego za rok 2019. Wynik głosowania: 24 głosów za, 0 przeciwnych, 0 wstrzymujących się.

2. **Uchwała 2/2020** o zatwierdzeniu sprawozdania Zarządu z działalności Towarzystwa w 2019 roku. Wynik głosowania: 24 głosów za, 0 przeciwnych, 0 wstrzymujących się.

3. **Uchwała 3/2020** o udzieleniu absolutorium Zarządowi za działalność w 2019 roku. Wynik głosowania: 22 głosów za, 0 przeciwnych, 2 głosy wstrzymujące się.

Członkowie Towarzystwa nie mieli uwag do planów na bieżący rok.

W związku z tym:
- zabawa jubileuszowa (która nie odbyła się 15 lutego ze względu na tragiczną śmierć właścicielki lokalu), w związku z zagrożeniem epidemicznym przesunięta będzie na jesień br lub ewentualnie na luty 2021,
- organizacja imprez tj. spływu, biwaku i meczu zależy od rozwoju zagrożenia epidemicznego w Polsce,
- wszystkie bieżące informacje dotyczące wznowienia zajęć oraz imprez Zarząd będzie zamieszczać na stronie internetowej oraz podczas zajęć.

*Zarząd Towarzystwa, Bydgoszcz, dnia 1.04.2020*
