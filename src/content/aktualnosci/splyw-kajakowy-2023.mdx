---
title: "Spływ kajakowy"
pubDate: 2023-05-28
description: 'Po 4 latach przerwy udało nam się wspólnie z Sekcją Turystyki Kajakowej RTW „Bydgostia" zorganizować XVII spływ kajakowy na Brdzie.'
category: "wydarzenia-sportowe"
---

Po 4 latach przerwy udało nam się wspólnie Sekcją Turystyki Kajakowej RTW „Bydgostia" zorganizować XVII spływ kajakowy na Brdzie. Oprócz pływania kajakami po Brdzie na odcinku od klubu „Bydgostia" do Wyspy Młyńskiej nasi podopieczni mogli przepłynąć się również tramwajem wodnym, poznając uroki Bydgoszczy od strony rzeki. Nad bezpieczeństwem kajakarzy czuwali sympatyczni ratownicy WOPR, za co im serdecznie dziękujemy. Uczestnicy mogli odpocząć później kosztując pyszne ciasta, kiełbaski z grilla i inne piknikowe przysmaki. Na dzieci czekał kącik zabaw a wszystko to urozmaicała muzyka przygotowana przez pana Romana.

Dziękujemy wszystkim za aktywny udział i pomoc w przygotowaniu spływu i pikniku:

- rodzicom za przyniesione ciasta i wszystkim, którzy grillowali i przygotowywali piknikowe przysmaki,
- kajakarzom z „Bydgostii" za goszczenie nas w klubie i aktywny udział w spływie,
- Panu Prezydentowi Rafałowi Bruskiemu oraz pracownikom Bydgoskiego Centrum Informacji za nieodpłatny rejs tramwajem wodnym,
- prezesowi WOPR panu Romanowi Guździoł za nieodpłatną opiekę ratowników wodnych,
- 1 Brygadzie Logistycznej za wypożyczenie grilla.

Nie sposób wymienić wszystkich, dzięki którym tak miło mogliśmy spędzić ten piękny wiosenny dzień, ale wszystkim serdecznie dziękujemy!
