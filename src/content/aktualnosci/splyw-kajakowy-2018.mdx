---
title: "XV spływ kajakowy i piknik"
pubDate: 2018-05-27
description: "XV spływ kajakowy na Brdzie już za nami. Znowu mogliśmy liczyć na pogodę i frekwencję małych i dużych miłośników sportów wodnych."
category: "wydarzenia-sportowe"
---

XV spływ kajakowy na Brdzie już za nami. Znowu mogliśmy liczyć na pogodę i frekwencję małych i dużych miłośników sportów wodnych. Tradycyjnie dzieci z dorosłymi opiekunami, pod opieką strażaków przepłynęły trasę od TKKF „Orzeł" przez Śluzę Miejską do klubu „Kopernik". Tym razem nie mogliśmy skorzystać z remontowanego statku „Piast", ale udało się zorganizować rejs statkiem „Ondyna". Miłośnicy pływania mogli jeszcze przepłynąć kajakami z „Kopernika" w stronę miasta. Niektórym udało się również poszaleć na strażackiej motorówce. Trwający równocześnie piknik wypełniły zabawy i konkursy dla dzieci oraz pogaduchy przy kawie. Mamy nadzieję, że wszyscy skorzystali z wodniackich i piknikowych atrakcji, a grillowane kiełbaski, surówka i pyszne ciasta zapełniły brzuszki wszystkich uczestników.

Tradycyjnie dziękujemy wszystkim, którzy pomogli w organizacji naszej imprezy:

- Prezesowi Sekcji Turystyki Kajakowej RTW „Bydgostia" panu Janowi Zachulskiemu za życzliwość i nieodpłatne udostępnienie kajaków oraz kajakarzom: Andrzejowi Gomoli, komandorowi spływu Leszkowi Derangowskiemu, Joli i Romkowi Majewiczom, Gosi i Markowi Lubiszewskim za wielką życzliwość i pomoc w organizacji spływu,
- panom którzy pomagali w transporcie kajaków, szczególnie Stanisławowi Iwickiemu, Łukaszowi Kamińskiemu i Rafałowi Orłowskiemu,
- panu Wiesławowi Rakowskiemu, prezesowi UKS „Kopernik" za nieodpłatne udostępnienie terenu klubu,
- panom Jackowi Ziętakowi i Stanisławowi Iwickiemu za grillowanie, paniom Monice Światowy i Kasi Słysz za panowanie nad organizacją pikniku, pani Weronice Kiełtyce i wolontariuszom: Emilii, Patrycji, Wiktorii, Mai i Stasiowi za zabawy z dziećmi i pomoc w pikniku,
- panom strażakom za czuwanie nad bezpieczeństwem spływowiczów i przejażdżki motorówką.

Dziękujemy wszystkim rodzicom za ciasta i za każdą pomoc w organizacji naszej imprezy. Nie jesteśmy w stanie wymienić wszystkich, ale wszystkim jesteśmy równie wdzięczni za wsparcie.
