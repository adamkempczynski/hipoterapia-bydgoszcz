---
title: "Spływ kajakowy i piknik w Bydgostii"
pubDate: 2025-05-18
description: "Czy wierzymy w cuda? Patrząc na wczorajszą pogodę dziś stał się cud — okienko pogodowe z nieśmiało wyglądającym słońcem zza chmur!"
category: "wydarzenia-sportowe"
gallery: [
  "/uploads/splyw_2025/splyw_2025_01.webp",
  "/uploads/splyw_2025/splyw_2025_02.webp",
  "/uploads/splyw_2025/splyw_2025_03.webp",
  "/uploads/splyw_2025/splyw_2025_04.webp",
  "/uploads/splyw_2025/splyw_2025_05.webp",
  "/uploads/splyw_2025/splyw_2025_06.webp",
  "/uploads/splyw_2025/splyw_2025_07.webp",
  "/uploads/splyw_2025/splyw_2025_08.webp"
]
---

Czy wierzymy w cuda? Patrząc na wczorajszą pogodę dziś stał się cud - okienko pogodowe z nieśmiało wyglądającym słońcem zza chmur!

Pogoda zamówiona, dobry humor też :)

Wszystko się udało: dwa rejsy statkiem „Słonecznik", dwie tury kajakami w stronę Wyspy Młyńskiej, biesiada i zabawy pod dachem klubu, grillowanie. Nikt nie zmókł, nikt nie zmarzł, wszyscy najedzeni i zadowoleni.

Dziękujemy, że kolejny raz mogliśmy razem zorganizować spływ kajakowy. Bez pomocy Sekcja Turystyki Kajakowej i Rekreacji „Bydgostia" nie moglibyśmy podziwiać Bydgoszczy z tak pięknej perspektywy.

Dziękujemy kajakarzom za poświęcony czas i wsparcie dla naszych pacjentów oraz za udostępnienie miejsca i kajaków.

Dziękujemy WOPR za zabezpieczenie naszego spływu.

Dziękujemy Centrum Informacji Turystycznej oraz Panom Kapitanom za rejsy „Słonecznikiem".

Dziękujemy Rodzicom za wsparcie nas słodkościami. Cieszy nas to, że kolejny rok tworzymy to razem i możemy na Was liczyć.

Dziękujemy 1 Pomorskiej Brygadzie Logistycznej w Bydgoszczy za udostępnienie grilla i pomoc od serca.

Natalio, Piotrze - wyjątkowość Waszego wsparcia jest nieoceniona.

Mario, Maju, Jacku, Tomku - rodzina. Mamy siebie i mamy tak wiele.

Dziękuję tym co tworzą Bydgoskie Towarzystwo Hipoterapeutyczne „Myślęcinek"! Jesteśmy siłą!