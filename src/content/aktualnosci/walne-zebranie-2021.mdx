---
title: "Walne Zebranie Członków 2021"
pubDate: 2021-04-19
description: 'Protokół z Walnego Zebrania Członków BTHip „Myślęcinek" przeprowadzonego w formie mailowej.'
category: "zebrania-organizacyjne"
---

## Protokół z Walnego Zebrania Członków Bydgoskiego Towarzystwa Hipoterapeutycznego „Myślęcinek"

W związku z zagrożeniem epidemicznym i obowiązującymi ograniczeniami, Zarząd Towarzystwa przeprowadził w dniu 15 marca br. w formie mailowej Walne Zebranie Członków BTHip „Myślęcinek", wysyłając do członków Towarzystwa:
- ramowe sprawozdanie merytoryczne oraz finansowe za 2020 rok
- sprawozdanie Zarządu z działalności w 2020 roku
- sprawozdanie Komisji Rewizyjnej
- informację o planach na 2021 rok
- kartę do głosowania.

Zgodnie z informacją mailową członkowie Towarzystwa oddawali głos do dnia 16.04 br. do godziny 18.00. Odesłanie wypełnionej karty stanowiło potwierdzenie udziału w Walnym Zebraniu.

W związku powyższymi wymogami w zebraniu udział wzięło **23 członków Towarzystwa** spośród 41 członków uprawnionych do głosowania.

### Podjęte uchwały:

1. **Uchwała 1/2021** o zatwierdzeniu ramowego sprawozdania merytorycznego oraz sprawozdania finansowego za rok 2020.
   Wynik głosowania: 23 za, 0 przeciw, 0 wstrzymujących się.

2. **Uchwała 2/2021** o zatwierdzeniu sprawozdania Zarządu z działalności Towarzystwa w 2020 roku.
   Wynik głosowania: 23 za, 0 przeciw, 0 wstrzymujących się.

3. **Uchwała 3/2021** o udzieleniu absolutorium Zarządowi za działalność w 2020 roku.
   Wynik głosowania: 21 za, 0 przeciw, 2 wstrzymujące się.

### Plany na bieżący rok:

1. Organizacja cyklicznych imprez Towarzystwa zależy od rozwoju sytuacji epidemicznej. O wszystkich nowych decyzjach Zarząd będzie na bieżąco informować na stronie internetowej oraz podczas zajęć.

2. W bieżącym roku Zarząd złożył dwa projekty w konkursach dotacyjnych Urzędu Marszałkowskiego Województwa Kujawsko-Pomorskiego:
   - **Konkurs nr 9/2021** — WSPARCIE DZIAŁAŃ Z ZAKRESU OPIEKI NAD OSOBAMI PRZEWLEKLE CHORYMI, projekt pod nazwą: **„Do zdrowia na końskim grzbiecie"**, na który Towarzystwo otrzymało dotację wysokości **16 500 zł**. Z dotowanych zajęć hipoterapeutycznych skorzysta 40 osób przewlekle chorych z orzeczoną niepełnosprawnością.
   - **Konkurs 10/2021** — OCHRONA I PROMOCJA ZDROWIA, projekt pod nazwą „Zdrowie w czasach pandemii" — mimo wysokiej oceny nie otrzymaliśmy dotacji ze względu na brak środków.

*Zarząd Towarzystwa*
*Bydgoszcz, 19.04.2021*
